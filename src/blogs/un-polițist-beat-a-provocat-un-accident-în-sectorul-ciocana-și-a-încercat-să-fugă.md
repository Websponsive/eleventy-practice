---
title: "Un polițist beat a provocat un accident în sectorul Ciocana și a
  încercat să fugă. "
author: Ciokana Boys
date: 2023-04-24T17:21:02.473Z
image: /images/dutch dude.jpg
tags:
  - blog
---
Un ofițer de poliție a băut și a urcat la volan. După ce a provocat un accident pe strada Maria Drăgan din Chișinău, a încercat să fugă de la locul întâmplării. Testul de alcoolemie a arătat că el avea o concentrație de 1,24 miligrame per litru de alcool pur în aerul expirat. Inspectoratul General al Poliției afirmă că pe numele ofițerului de 39 de ani a fost pornit un proces penal.

Accidentul s-a produs aseară în jurul orei 22. Polițistul a lovit cu mașina sa un alt automobil, parcat în curtea unui bloc de pe strada Maria Drăgan din sectorul Ciocana. Din imaginile făcute de un trecător se vede că polițistul conducea haotic pe străzi. Martorii spun că acesta era în stare de ebrietate și a provocat un accident rutier, după care a încercat să fugă.